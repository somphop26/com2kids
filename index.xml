<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>หน้าหลัก on COM2KIDS</title><link>https://paiboon15721.github.io/com2kids/</link><description>Recent content in หน้าหลัก on COM2KIDS</description><generator>Hugo -- gohugo.io</generator><language>en-us</language><lastBuildDate>Sun, 08 Sep 2019 09:55:45 +0700</lastBuildDate><atom:link href="https://paiboon15721.github.io/com2kids/index.xml" rel="self" type="application/rss+xml"/><item><title>ขอรับบริจาค</title><link>https://paiboon15721.github.io/com2kids/request-for-donation/</link><pubDate>Sun, 08 Sep 2019 17:44:16 +0700</pubDate><guid>https://paiboon15721.github.io/com2kids/request-for-donation/</guid><description/></item><item><title>ต้องการบริจาค</title><link>https://paiboon15721.github.io/com2kids/get-involved/</link><pubDate>Sun, 08 Sep 2019 17:41:27 +0700</pubDate><guid>https://paiboon15721.github.io/com2kids/get-involved/</guid><description/></item><item><title>ติดต่อเรา</title><link>https://paiboon15721.github.io/com2kids/contact-us/</link><pubDate>Sun, 08 Sep 2019 17:00:47 +0700</pubDate><guid>https://paiboon15721.github.io/com2kids/contact-us/</guid><description>คำแนะนำในการเดินทาง บริษัท คลัสเตอร์คิท จำกัด อยู่ในหมู่บ้านขุนนนท์นิเวศน์ ซอยทางเข้าหมู่บ้านอยู่ติดกรมบังคดี เมื่อเข้าหมู่บ้านแล้วให้ท่านขับรถวิ่งตรงเข้ามาจนถึงแยกซอย 6 จะมีป้ายบอกทางของ ClusterKit ให้เดินทางมาตามป้ายบอกทางจนสุดทางจะพบบ้านเลขที่ 91 บริษัท คลัสเตอร์คิท จำกัด
โดยรถยนต์ส่วนบุคคล ท่านสามารถใช้เส้นทางที่มุ่งหน้ามายังถนนจรัลสนิทวงศ์ หรือถนนบรมราชชนนีก็ได้ สามารถนำรถยนต์มาจอดได้ที่บริษัทฯ
โดยรถประจำทางสาธารณะ จากอนุสาวรีย์ชัยสมรภูมิ นั่งรถปรับอากาศ สาย 515 ต้นทางอนุสาวรีย์ชัยสมรภูมิ - มหาวิทยาลัยมหิดลศาลายา ขึ้นรถที่อนุสาวรีย์ชัยสมรภูมิ ให้แจ้งว่าลง วัดชัยพฤกษ์ จากนั้นให้เดินย้อนกลับมาที่ซอยชัยพฤกษ์ฝั่งบางขุนนนท์ เพื่อต่อรถสองแถว หรือรถเมล์ธรรมดา สาย 57 เพื่อมาลงหน้ากรมบังคับคดี จากสยามเซ็นเตอร์ เซ็นทรัลเวิร์ล หรือ พันธุ์ทิพย์พลาซ่า ให้ใช้บริการรถปรับอากาศ สาย 79 ขึ้นบริเวณป้ายรถเมล์ฝั่งห้างสรรพสินค้าดังกล่าว แจ้งกับ พกส. ว่า ลง &amp;ldquo;กรมบังคับคดี&amp;rdquo; จากเดอะมอลล์ท่าพระ ให้ใช้บริการรถเมล์ สาย 57 โดยขึ้นฝั่งตรงข้ามกับห้างเดอะมอลล์ ท่าพระ นั่งมาจนรถเลี้ยวเข้าถนนบางขุนนนท์ และลงที่ป้ายกรมบังคับคดี ท่านสามารถเดินทางเข้ามายังศูนย์ฝึกอบรมได้ 2 วิธี คือ
ใช้บริการรถมอเตอร์ไซต์รับจ้าง ให้ท่านลงป้าย “วัดเจ้าอาม” ซึ่งอยู่ห่างจาก ป้าย “กรมบังคับดคี” หนึ่งป้ายรถเมล์ (ถ้ามาจากบางขุนนนท์ ถึงก่อนกรมบังคับคดี) ใกล้ ๆ บริเวณนั้นจะมีวินรถมอเตอร์ไซต์รับจ้าง ให้ท่านบอกเขาว่า “ไปหมู่บ้านขุนนนนิเวศน์ ซอย 6” เดิน ออกกำลังกาย เข้าซอยบางขุนนนท์ 31 มาตามทางเส้นทาง ซึ่งจะมีป้ายคลัสเตอร์คิทตามแยกบอกเป็นระยะ ระยะทางประมาณ 400 เมตร.</description></item><item><title>เกี่ยวกับเรา</title><link>https://paiboon15721.github.io/com2kids/about-us/</link><pubDate>Sun, 08 Sep 2019 17:00:42 +0700</pubDate><guid>https://paiboon15721.github.io/com2kids/about-us/</guid><description>คอมพิวเตอร์เก่าที่หลาย ๆ ท่านไม่อยากจะใช้ ยังมีอีกหลายคนที่อยากจะใช้ ไม่จำเป็นต้องครบชุด แม้จะเป็นแค่ชิ้นส่วน ขอเพียงแค่ใช้ได้ หลายผู้ให้และหลายผู้รับครับกับโครงการที่ช่วยเพิ่มโอกาสในการเข้าถึงเทคโนโลยี และลดความไม่เท่าเทียมกันของคนในสังคมให้ลดน้อยลง จริง ๆ แล้วโครงการนี้เกิดจากความบังเอิญทั้งสิ้น เมื่อปลายปี ๕๑ ผมไปร่วมงานรำลึก ๔ ปีสึนามิ ได้พูดคุยกับพี่หนูหริ่ง ประธานมูลนิธิกระจกเงา สหายรุ่นพี่ที่ไม่ค่อยได้เจอตัวตนกันจริง ๆ จะเจอกันเมื่อมีงานอาสาสมัครที่ใจเราตรงกัน นอกเหนือจากนั้นคงเจอกันบนโลกออนไลน์ วันนั้นเป็นงานที่มูลนิธิสยามกัมมาจลเป็นแม่งาน มีช่วงหนึ่งหลักเลิกกิจกรรมทางการ เราได้พูดคุยกันทราบว่าทางธนาคารมีเครื่องคอมพิวเตอร์เก่าที่จะปลดระวางจำนวนมาก ก็ปิ๊งไอเดียเรื่องการบริจาคคอมขึ้นมา
จริง ๆ เรื่องนี้ทางกระจกเงาเขาก็ทำอยู่แล้วในโครงการคอมพิวเตอร์เพื่อน้อง ผมเองก็นึกถึงเพื่อนที่เคยบวชด้วยกันที่อุบล เขาเป็นผู้อำนวยการโรงเรียนประถมเล็ก ๆ แห่งหนึ่ง ครั้นมีโอกาสได้พบปะก็เลยพูดคุยถึงเรื่องคอมพิวเตอร์ ก็ได้ทราบว่าทางโรงเรียนยังขาดแคลนเรื่องนี้อยู่ และภายหลังก็ได้ทราบเพิ่มเติมว่าโรงเรียนขนาดเล็กในอำเภอห่างไกลส่วนใหญ่ยังไม่ค่อยมีเครื่องคอมพิวเตอร์เพียงพอต่อการสอนนักเรียน หรือบางแห่งไม่มีสำหรับนักเรียนเลย
ครั้งพูดกันเมื่อตอนปีใหม่ ก็ไม่ได้ติดต่อกันหลายเดือนจนกระทั่งท่านผอ.โทรมาว่าแจ้งข่าวว่าได้เดินเรื่องเตรียมการ เตรียมห้องต่าง ๆ ไว้พร้อมแล้ว แต่ทางผมนี่ซิที่ยังติดต่อมูลนิธิไม่ได้เลย นึกถึงเสียงที่แสดงถึงความตั้งใจปนดีใจทางโทรศัพท์แล้วผมก็อดกังวลไม่ได้ ว่าเราไปให้ความหวังเขาไว้แล้วตอนนี้จะหาเครื่องไม่ได้ หลายครั้งเหมือนกันที่ผิดหวังจากคำรับปากว่าจะได้เครื่อง แต่ก็ยังมีอีกหลายครั้งกว่าที่เราได้เครื่องมาจริง ๆ ผมตัดสินใจเขียนเรื่องบริจาคคอมนี้ลงเว็บบอร์ดของกลุ่มศิษย์เก่าสารสนเทศราชมงคล และส่งอีเมล์ถึงเพื่อน ๆ ตลอดจนรุ่นพี่รุ่นน้องที่สนิทกัน ทำให้เราเริ่มได้รับการตอบรับกลับมา ผมเริ่มไปรับเครื่องจากที่ต่าง ๆ และให้ลูกศิษย์และรุ่นน้องที่ราชมงคลธัญบุรี(คลองหก) ช่วยกันซ่อมประกอบ จนกระทั่งเราสามารถนำเครื่องคอมพิวเตอร์จำนวน 13 เครื่องไปส่งมอบให้กับโรงเรียนบ้านดงบังโนนจานเสาเล้า ต.ดงบัง อ.ลืออำนาจ จ.อำนาจเจริญ ได้สำเร็จเป็นที่แรก
กิจกรรมการนำคอมพิวเตอร์ไปส่งมอบในครั้งแรกของเรานั้น ได้ฝึกพวกเราหลายอย่าง บ่อยครั้งที่ผมนึกถึงคำสอนของหลวงพ่อชาที่ว่า &amp;ldquo;เมื่อมีปัญหา เราจะมีปัญญาขึ้นทุกครั้ง&amp;rdquo; คำสอนนี้ติดอยู่ในใจผมเสมอเวลาที่ผมรู้สึกท้อแท้ เรื่องทำดีนี้ทำยาก เพราะมันต้องเสียสละ ต้องอดทน มันขัดกับกิเลสภายในที่รักสบาย</description></item></channel></rss>